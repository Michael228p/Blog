---
title: 新結他
date: 2025-03-06T01:00:00+08:00
draft: false
weight: 1
coverImg: cover.webp
hidden: false
externalURL: false
showDate: true
showModDate: true
showReadingTime: true
showTags: true
showPagination: true
invertPagination: true
showToC: false
openToC: false
showComments: false
showHeadingAnchors: true
summary: 
tags:
  - 音樂
---
好耶！！！喺啱啱過咗去嘅禮拜一（3 月 3 號），新結他終於送到嚟啦。呢次係學咗 6 年結他以嚟，第一次買一手結他。除此之外，呢支結他係一支⋯⋯「被斬頭」嘅結他。

## 咩話！？佢被斬頭？

冇錯！😂但係你唔使擔心，佢一啲事都冇。呢支係一支 Headless Guitar。顧名思義，佢係一支冇 Headstock（結他頂部）嘅結他。等我介紹吓佢先：

![Webp Site](/images/img7.webp)

| 項目 | 值 |
| --- | ------ |
| 牌子 | Ibanez |
| 型號 | Q54 |
| 顏色 | 銅金屬啞光 |
| 拾音器組合 | HSS |

好啦，如果你唔係彈開電結他嘅話，你可能唔係好知道我講緊咩嘢。我不如講吓我點解會買呢支結他：

## 原因 1：佢真係好撚輕

大部分電結他都幾重；但係呢支好輕，同木結他差唔多咁。輕對我嚟講最大嘅好處就係：

>「**我終於可以企喺度彈。**」

我舊嗰支 Peavey 真係重到不得了。我上次就係攞嗰支去觀塘海濱 busking，唔夠半個鐘我條腰就開始痛，然之後⋯⋯就真係痛咗成日。嗰日之後，我決定我永遠都唔會企喺度彈結他。

直至我遇上呢支結他，我終於可以喺舞台上面扮型！

*（你睇吓我彈得幾開心幾輕鬆，證明我企喺度彈條腰都冇痛！）*

<video width="288" height="512" controls>
  <source src="vid1.mp4" type="video/mp4">
</video>


## 原因 2：佢好好彈

呢支結他條頸唔算薄，亦都唔係好厚，對我嚟講好舒服。個 fretboard 對我嚟講都好好撳好好彈。

## 原因 3：佢好有型

Headless 喎，仲唔型？而且，當你喺黑暗嘅舞台做緊 section：

![Webp Site](/images/img8.webp)

邊邊嘅螢光點點會點亮你嘅前路！

## 原因 4：佢好 versatile

呢支結他有一個「alternate switch」，你將佢打開之後，上面兩個 single coil 就會合埋變成一個類似 humbucker 嘅嘢！同一支結他，可以做出 9 隻 tone[^1]。等我為大家示範晒 9 種 pickup 配置啦：（後面示範亂彈）

<video width="288" height="512" controls>
  <source src="vid2.mp4" type="video/mp4">
</video>

---

不過，呢支結他都唔係完美嘅。🤣首先，如果你喺比較高音嘅線做 Palm Mute，個 Volume Knob 會阻住你隻手，有啲唔方便。其次，我覺得個 pickup 唔係最好，雖然已經好好，但係當我彈壞呢支嘢之後，我會想換個 pickup（又要洗錢💸）。

不過總括嚟講，呢支嘢真係好啱我，尤其是喺健康/人體工學呢方面好滿足到我嘅需求。我覺得一支結他嘅好壞，最大嘅分別就係你彈佢彈得舒唔舒服！

*（P.S. 呢支嘢咁 fit 我，我又可以抱住佢，佢又係粉粉紅紅咁，~~有兩舊嘢俾我調教，有個窿俾我插，令佢用唔同嘅 tone 叫~~，不如我叫佢做「女朋友」？😆）*

[^1]: 本身應該係 10 個 tone，但係當你係 pickup switch 撥到最右邊，你就算有冇開 alternate switch，你都係用間個 humbucker，所以呢度重複咗。
