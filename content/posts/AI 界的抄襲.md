---
title: AI 界的抄襲
date: 2025-02-27T21:25:00+08:00
draft: false
weight: 1
coverImg: cover.webp
hidden: false
externalURL: false
showDate: true
showModDate: true
showReadingTime: true
showTags: true
showPagination: true
invertPagination: true
showToC: false
openToC: false
showComments: false
showHeadingAnchors: true
summary: 
tags:
  - "#AI"
  - 討論
---

兩日之前（2月25日），香港發布咗最新研究嘅HKGAI V1：

> 大家上午好！今天我非常高興出席InnoHK香港生成式人工智能研發中心（HKGAI）V1大模型全球首發發布會，大家共同見證這項標誌性科研成果的問世，這也是香港人工智能發展的重要里程碑。——創新科技及工業局局長孫東

但係，呢個 AI 模型係建基於先前發布嘅 DeepSeek，「將DeepSeek完美的**底座模型**架構與HKGAI模型非常傑出的數據處理功能有機結合，充分體現了在香港『**一國兩制**』的價值觀」。

雖然我唔知道 AI 發展同一國兩制有咩關係，但係我哋可以睇吓網友們嘅睇法：

![Webp Site](/images/img2.webp)

![Webp Site](/images/img3.webp)

## HKGAI V1 同 DeepSeek 有冇抄襲？

事實係點我唔可以一概而論，不過喺 programming 嘅世界入面，我*哋*又真係不斷「抄襲」嘅。

### \#1：Library 抄襲

我哋經常「抄襲」前人所留下嘅 libraries，利用他們再加上自己想要嘅功能。
例如，我曾經為我嘅 Discord server 編寫一個 bot，有助我控制我嘅 Minecraft 伺服器。當中我「抄襲」咗 [MinnDevelopment](https://github.com/discord-jda/JDA/commits?author=MinnDevelopment) 嘅 [Java Discord API](https://github.com/discord-jda/JDA)。除此之外，有一半嘅 code 我係問 ChatGPT gen 出嚟。

![Webp Site](/images/img6.webp)

*（喺 Discord 中使用 Minecraft Server Handler 嘅情況。）*

### \#2：Repository 抄襲

我哋會喺 GitHub 搵一啲適合嘅 repository，然後將成個嘢複製過嚟，再加上自己想要嘅嘢，即係所謂嘅 fork。例如寫一個 Minecraft server plugin，Paper、SaltSigot 都係建基於 Spigot；Spigot 本身則建基於 Bukkit。

![External Image](https://raw.githubusercontent.com/saboooor/fork-graph/main/img.png)

### \#3：？？？

我直接複製人哋 .exe 或者 .jar 檔，當係自己寫咁樣。（？

---

好啦，第三種當然係講笑。不過我寫呢篇文章嘅目的就係：

> 當你見到有人話佢哋嘅 program/AI/software 係建基於其他 project 上面，佢哋所指嘅好可能係以上兩種情況。你可以試吓用呢一個角度看待「建基」呢兩隻字。

而且，DeepSeek 係一個 open source 嘅 [GitHub repository](https://github.com/deepseek-ai/DeepSeek-V3)。所以客觀嚟講 HKGAI V1 應該係用第二種方法「抄襲」（主觀上係點就交返俾你去諗）。

以上係我非常粗淺嘅見解，有咩評論歡迎寫 e-mail 嚟啦！

（P.S. 我睇呢條 [YouTube 片](https://youtu.be/fgh1WHrp-FY?t=24)嘅時候，竟然聽到局長讀 HKGAI 時候係讀 `Hong-Kong-Guy`！😬「香港男人」，係象徵香港 AI 嘅掘起？）

（P.S. 2 當我喺 ig search HKGAI V1 嘅時候，佢彈出咗好多同性戀相關嘅 account。）

![Webp Site](/images/img5.webp)

