[{"content":"你有冇俾人改過花名？我就一定有啦！\n咪嘈 呢個係我小學某一個同學幫我改嘅，來源係我個英文名「Michael」，於過將 「ch」音讀出嚟嘅話，個音就好似「咪嘈！」。\n米高 同上面好似，都係取自我個英文名。有趣嘅係，我之前有隻貓個名都係米高。🤣\n泥頭車 取自於我個姓。自己麻麻地呢個名。\nMichael 哥 上到大學先有人咁叫我，有趣嘅係大部分咁叫我嘅人都係大過我，所以佢哋應該叫我「Michael 小朋友」。（？）\n等等！就係咁多？ 吓仲未夠咩⋯⋯？好啦，其實我仲有一個神秘嘅花名，不過呢個花名只限屋企人咁叫我。大家估唔估到呢？ （提示：我嘅 e-mail。）\n","date":"February 26, 2025","permalink":"/posts/%E8%8A%B1%E5%90%8D/","summary":"你有冇俾人改過花名？我就一定有啦！\n咪嘈 呢個係我小學某一個同學幫我改嘅，來源係我個英文名「Michael」，於過將 「ch」音讀出嚟嘅話，個音就好似「咪嘈！」。\n","title":"花名","type":"posts"}]