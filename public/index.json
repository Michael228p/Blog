[{"content":"上個禮拜（2 月 24 號），我交功課教咗篇關於「對角行人過路處」嘅說明文。如果你有興趣，你可以喺呢度 睇睇篇文。\n我從唔同嘅途徑得到說明文文入面資料，包括報章、立法會會議紀錄⋯⋯我更加到咗現場蒐集咗一啲資料。\n而我喺現場收集到同埋見到嘅嘢，再對比番會議紀錄嘅對話⋯⋯令我有啲嘢想講。\n其實你哋試緊咩嘢？ 始終每一個路口的綠燈時間是有限的，燈號的設計要同時照顧所有出行人士，包括行人和車上乘客的需要，合理地分配燈號時間，保持交通暢順。\n首先， 除了便利行人，還要一併看看車輛是否有足夠的綠燈時間通過路口，避免出現交通擠塞。另外，要在路口加設對角過路處， 需要安排一個「全綠公仔」的時段 ， 讓行人可以安全地打斜橫過馬路。同時，我們也要確保對角過路處的設計不會影響行人和行車的道路安全。我們要小心考慮加設過路處後，會否有機會令一些橫過傳統過路處的行人的等候時間延長，對行人構成不便。\n政府話佢地設置對角過路處嗰陣，考慮咗好多因素，但係實際操作係點樣？\n我紀錄同比較咗沙田試點同埋隔離十字路口（相距 170 米）嘅 phase 長度：\n時段 \\ 地點 沙田試點 乙明邨街及沙角街路口 全綠公仔 🟢 0:35 0:33 全紅公仔 🛑 1:25 1:27 你會發現，其實兩個路口嘅交通燈時段只有兩秒。兩個路口最大嘅分別就係對角線嘅人像燈早大約 10 秒開始閃爍（但係所有人像燈同一時間綠轉紅）。而且沙田圍站附近都係住宅區，不嬲都唔係好多車。呢個分別對車輛或者行人嘅影響，可以話係好少。 （我知道我喺篇說明文都寫過呢件事，但係我喺說明文都要保持客觀。）\n合法化 我覺得設立對角過路處嘅目的，只係合法化「對角過馬路」呢個行為。設立對角過路處之前其實好多人都會打斜過馬路（包括你同我，唔使扮嘢 🙂‍↔️）。我覺得政府唔使花咁多錢整呢啲人像燈。諷刺嘅係隔離十字路口好多學生都會咁樣打斜過馬路：\n整對角過路處嘅時候點解唔順便整埋呢度？\n既然係咁，點解唔好似六十年代咁，喺呢啲路口加返「白格過路處」？\n但是，我們認為，其實我們是想令行人用最快的速度過馬路，而打斜到對角是最快的，如果我們不是這 樣畫，容許行人在四方格中周圍行走，行人會增加碰撞的機 會，而他們在中間逗留的時間亦會較長，以致他們未必能夠在 燈號結束之前橫過馬路，這是我們的考慮。\n即係你覺得啲人好得閒喺路中間四圍走？香港人唔係出咗名做嘢爽手咩？同埋，我好主觀咁覺得呢個回覆好搞笑。😂\n我覺得用返白色格仔好啲。除咗可以節省成本，亦俾咗一個「行人優先」 嘅訊息。\n我哋幾時再見對角過路處？ 我都唔知。\n運輸署會持續小心觀察沙田和尖沙咀兩個對角過路處的 運作情況大約 6 至 9 個月，仔細考慮行人和駕駛者使用這些設 施的適應情況和行為轉變。吸收這些試行經驗，運輸署會小心 檢討和調整對角過路處的設計，從而制訂一套適合香港交通 情況和行人的設計標準。\n尖沙咀對角過路處喺 2024 年 8 月 2 號啟用到依家，啱啱過咗 7 個月，而我哋仲未知測試結果。\n不過唔係好想見到對角過路處，我比較想見到人車分離嘅設施。 （除咗被迫之外，我喺宿舍永遠都唔會行窩打老道返火車站，啲車多到痴線，又嘈又多廢氣。）\n","date":"March 4, 2025","permalink":"/posts/%E5%B0%8D%E8%A7%92%E8%A1%8C%E4%BA%BA%E9%81%8E%E8%B7%AF%E8%99%95%E5%BE%8C%E8%A8%98/","summary":"上個禮拜（2 月 24 號），我交功課教咗篇關於「對角行人過路處」嘅說明文。如果你有興趣，你可以喺呢度 睇睇篇文。\n我從唔同嘅途徑得到說明文文入面資料，包括報章、立法會會議紀錄⋯⋯我更加到咗現場蒐集咗一啲資料。\n而我喺現場收集到同埋見到嘅嘢，再對比番會議紀錄嘅對話⋯⋯令我有啲嘢想講。\n其實你哋試緊咩嘢？ 始終每一個路口的綠燈時間是有限的，燈號的設計要同時照顧所有出行人士，包括行人和車上乘客的需要，合理地分配燈號時間，保持交通暢順。\n","title":"對角行人過路處：後記","type":"posts"},{"content":"你知道咁多年嚟最無聊嘅日子係邊一日？唔知道唔緊要，等我為你解答啦！\n新聞報道無新聞 1930 年 4 月 18 號，BBC 嘅新聞報道員係電台講：「現在沒有新聞」(There is no news.) ，然後電台就播放咗 15 分鐘嘅鋼琴音樂。\n但係喺 2010 年，一位英國劍橋大學嘅電腦科學家 William Tunstall-Pedoe 寫咗一個搜尋引擎（名為 True Knowledge），搵晒 20 世紀以嚟發生過嘅每一件事，之後⋯⋯佢發現 1954 年 4 月 11 號係世界上發生最少事件嘅日子。呢兩日只係有兩個比較大型嘅事件發生：\n土耳其工程師 Abdullah Atalar 喺當日出世。 英國運動員 Jack Shufflebotham 離世。 Tunstall-Pedoe 將呢個結果分享比朋友、屋企人，佢哋嘗試記起嗰日發生咩事，但係都冇乜結果，諗唔到嗰日有咩特別。\n無聊不無聊？ 但是，William Tunstall-Pedoe 做呢個研究，同時發現咗一個 paradox（自相矛盾嘅地方），就係當你標籤咗 1954 年 4 月 11 號為世上最無聊嘅日子，呢日唔再係世上最無聊嘅日子。\n而事實上，Tunstall-Pedoe 嘅 True Knowledge 冇可能搵到咁多年嚟每一個人喺每一日發生咩事；1930 年 4 月 18 號嘅英國人未必知道世界上令一邊發生咩事——Surya Sen 喺印度發起咗吉大港起義 。嗰日無聊與否，係取決於你喺當日見到、聽到，同感受到咩事。\n所以，要令自己生活唔無聊，就多啲出去行吓，同埋做下唔同嘅嘢啦！就算只係留意到身邊嘅一啲事物，甚至練琴嘅時候試吓唔同曲風嘅歌，都可以令自己嘅生活增添一點色彩。\n","date":"February 28, 2025","permalink":"/posts/%E6%9C%80%E7%84%A1%E8%81%8A%E5%98%85%E6%97%A5%E5%AD%90/","summary":"你知道咁多年嚟最無聊嘅日子係邊一日？唔知道唔緊要，等我為你解答啦！\n新聞報道無新聞 1930 年 4 月 18 號，BBC 嘅新聞報道員係電台講：「現在沒有新聞」(There is no news.) ，然後電台就播放咗 15 分鐘嘅鋼琴音樂。\n","title":"最無聊嘅日子","type":"posts"},{"content":"兩日之前（2月25日），香港發布咗最新研究嘅HKGAI V1：\n大家上午好！今天我非常高興出席InnoHK香港生成式人工智能研發中心（HKGAI）V1大模型全球首發發布會，大家共同見證這項標誌性科研成果的問世，這也是香港人工智能發展的重要里程碑。——創新科技及工業局局長孫東\n但係，呢個 AI 模型係建基於先前發布嘅 DeepSeek，「將DeepSeek完美的底座模型架構與HKGAI模型非常傑出的數據處理功能有機結合，充分體現了在香港『一國兩制』的價值觀」。\n雖然我唔知道 AI 發展同一國兩制有咩關係，但係我哋可以睇吓網友們嘅睇法：\nHKGAI V1 同 DeepSeek 有冇抄襲？ 事實係點我唔可以一概而論，不過喺 programming 嘅世界入面，我哋又真係不斷「抄襲」嘅。\n#1：Library 抄襲 我哋經常「抄襲」前人所留下嘅 libraries，利用他們再加上自己想要嘅功能。 例如，我曾經為我嘅 Discord server 編寫一個 bot，有助我控制我嘅 Minecraft 伺服器。當中我「抄襲」咗 MinnDevelopment 嘅 Java Discord API 。除此之外，有一半嘅 code 我係問 ChatGPT gen 出嚟。\n（喺 Discord 中使用 Minecraft Server Handler 嘅情況。）\n#2：Repository 抄襲 我哋會喺 GitHub 搵一啲適合嘅 repository，然後將成個嘢複製過嚟，再加上自己想要嘅嘢，即係所謂嘅 fork。例如寫一個 Minecraft server plugin，Paper、SaltSigot 都係建基於 Spigot；Spigot 本身則建基於 Bukkit。\n#3：？？？ 我直接複製人哋 .exe 或者 .jar 檔，當係自己寫咁樣。（？\n好啦，第三種當然係講笑。不過我寫呢篇文章嘅目的就係：\n當你見到有人話佢哋嘅 program/AI/software 係建基於其他 project 上面，佢哋所指嘅好可能係以上兩種情況。你可以試吓用呢一個角度看待「建基」呢兩隻字。\n而且，DeepSeek 係一個 open source 嘅 GitHub repository 。所以客觀嚟講 HKGAI V1 應該係用第二種方法「抄襲」（主觀上係點就交返俾你去諗）。\n以上係我非常粗淺嘅見解，有咩評論歡迎寫 e-mail 嚟啦！\n（P.S. 我睇呢條 YouTube 片 嘅時候，竟然聽到局長讀 HKGAI 時候係讀 Hong-Kong-Guy！😬「香港男人」，係象徵香港 AI 嘅掘起？）\n（P.S. 2 當我喺 ig search HKGAI V1 嘅時候，佢彈出咗好多同性戀相關嘅 account。）\n","date":"February 27, 2025","permalink":"/posts/ai-%E7%95%8C%E7%9A%84%E6%8A%84%E8%A5%B2/","summary":"兩日之前（2月25日），香港發布咗最新研究嘅HKGAI V1：\n大家上午好！今天我非常高興出席InnoHK香港生成式人工智能研發中心（HKGAI）V1大模型全球首發發布會，大家共同見證這項標誌性科研成果的問世，這也是香港人工智能發展的重要里程碑。——創新科技及工業局局長孫東\n但係，呢個 AI 模型係建基於先前發布嘅 DeepSeek，「將DeepSeek完美的底座模型架構與HKGAI模型非常傑出的數據處理功能有機結合，充分體現了在香港『一國兩制』的價值觀」。\n雖然我唔知道 AI 發展同一國兩制有咩關係，但係我哋可以睇吓網友們嘅睇法：\nHKGAI V1 同 DeepSeek 有冇抄襲？ 事實係點我唔可以一概而論，不過喺 programming 嘅世界入面，我哋又真係不斷「抄襲」嘅。\n","title":"AI 界的抄襲","type":"posts"},{"content":"最近，我喺宿舍發現一件好不可思議嘅事。\n你睇吓道逃生門嘅右邊，竟然安裝咗一個電子鎖！你哋可能對呢種鎖唔係好認識。有裝上呢種鎖嘅門通常只限某一啲人進入，你係要嘟卡嘅1。\n但係！呢個係一個好重要嘅但係：我，作為一個住宿學生，係開唔到呢道門嘅。\n防火門應常關 但係你哋有冇聽過防火應正常「鎖」？裝呢種鎖喺逃生門簡直害死宿生。雖然，我有留意過如果大廈響 alarm 嘅話呢個鎖喺會解除嘅，但係：\n你可以確保每一次響 alarm 嘅時候個鎖都會自動解除？ 你可以確補每一次真係發生火警嘅時候啲 sensors 會 detect 到熱力，從而觸發 alarm？ 已經唔係第一次 住咗喺度幾個月左右，我已經唔係好相信呢度嘅設備：\n洗衣機同乾衣機成日壞； 我間房連接走廊通道嘅門已經唔可以正常打開，要反方向扭個門鎖先開到道門； 入口閘機一個禮拜內壞幾次，要由行間幫手手動開門。 我不禁咁諗：\n有一日，呢啲事件發生喺逃生門上面，萬一發生火災，全棟大廈嘅人應該玩完。\n睇景嘅代價 我好慶幸自己住低層，雖然睇唔到靚景，但係萬一要逃生嘅時候，我都唔會比呢啲反智設計搞死。😌\n通常係學生證。\u0026#160;\u0026#x21a9;\u0026#xfe0e;\n","date":"February 27, 2025","permalink":"/posts/%E9%80%83%E7%94%9F%E9%96%80%E8%88%87%E9%9B%BB%E5%AD%90%E9%8E%96/","summary":"最近，我喺宿舍發現一件好不可思議嘅事。\n你睇吓道逃生門嘅右邊，竟然安裝咗一個電子鎖！你哋可能對呢種鎖唔係好認識。有裝上呢種鎖嘅門通常只限某一啲人進入，你係要嘟卡嘅1。\n但係！呢個係一個好重要嘅但係：我，作為一個住宿學生，係開唔到呢道門嘅。\n防火門應常關 但係你哋有冇聽過防火應正常「鎖」？裝呢種鎖喺逃生門簡直害死宿生。雖然，我有留意過如果大廈響 alarm 嘅話呢個鎖喺會解除嘅，但係：\n","title":"逃生門與電子鎖","type":"posts"},{"content":"你有冇俾人改過花名？我就一定有啦！\n咪嘈 呢個係我小學某一個同學幫我改嘅，來源係我個英文名「Michael」，如果將 「ch」音讀出嚟嘅話，個音就好似「咪嘈！」。\n米高 同上面好似，都係取自我個英文名。有趣嘅係，我之前有隻貓個名都係米高。🤣\n泥頭車 取自於我個姓。自己麻麻地呢個名。\nMichael 哥 上到大學先有人咁叫我，有趣嘅係大部分咁叫我嘅人都係大過我，所以佢哋應該叫我「Michael 小朋友」。（？）\n等等！就係咁多？ 吓仲未夠咩⋯⋯？好啦，其實我仲有一個神秘嘅花名，不過呢個花名只限屋企人咁叫我。大家估唔估到呢？ （提示：我嘅 e-mail。）\n","date":"February 26, 2025","permalink":"/posts/%E8%8A%B1%E5%90%8D/","summary":"你有冇俾人改過花名？我就一定有啦！\n咪嘈 呢個係我小學某一個同學幫我改嘅，來源係我個英文名「Michael」，如果將 「ch」音讀出嚟嘅話，個音就好似「咪嘈！」。\n","title":"花名","type":"posts"},{"content":"對角行人過路處\n假設你要橫過一條道路，不走隧道、天橋，便是走地面行人過路處。本港大部份行人過路處均設有行人過路燈，並髹上黃色條紋。然而，有別於傳統的垂直行人過路處，對角過路處並不橫過一條馬路，而是打斜跨過一個十字路口。而且，對角過路處因為穿過十字路口的中心，所以即使在較闊的路口也不能設置供行人暫避的安全島，以免阻礙車輛行駛。\n雖然世界上第一組對角過路處已不知所終，但普遍認為加拿大溫哥華及美國堪薩斯城於1940年代開始設立對角過路處，並於50年代開始傳到洛杉磯等北美城市。1951年，美國交通工程師Henry Barnes發現洛杉磯對角過路處的設計後將他發揚光大，並在翌年起於丹佛、紐約等城市設立行人對角過路處。\n1960年代，香港曾經有類似對角過路處的設計，即是「白格過路處」，行人可以在白色方格範圍內任意移動。惟政府於1990年開始淘汰此設計，以黃色格線取代。\n現時，此設計已應用於中國、日本、英國等其他國家，以下是一些例子：\n地點 啟用年份 使用人數\n（每分鐘） 毗鄰設施**/**景點 🇯🇵東京澀谷 1973 ~1,250 ­–澀谷車站（日本第二繁忙的車站）\n­­–澀谷 TSUTAYA 商業大廈 🇬🇧倫敦牛津圓環 2009 \u0026gt;660 –牛津圓環地鐵站（倫敦第四繁忙的地鐵站）\n–牛津圓環商圈 運輸及物流局副秘書長麥震宇先生說：「政府一直積極推展各項行人友善措施。對角行人過路處是運輸署新推出的行人友善過路設施之****一[1] 」。2024年1月4日，香港政府研究於沙田及尖沙咀重新引入對角過路處。位於沙田沙角街與逸泰街交界的對角過路處率先在同月31日啟用（下稱「沙田路口」）。\n政府設置這組對角過路處時，採用「黃色條紋」的畫法，並非昔日「白格」。政府認為新設計能讓行人盡快穿越路口，並非在路口周圍遊走，減低行人相撞的風險。\n位於尖沙咀加拿分道與加連威老道交界的對角過路處於同年8月2日啟用。自此，不同區議員分別建議於北角、將軍澳等地方設置對角過路處。然而，於十字路口增設對角過路處需考慮多種因素，例如人流、車流、路口大小等，而且有若干個優缺點。\n行人只需穿越一次路口便到達港鐵站、公共屋邨、學校等目的地，既可減低步行時間，亦可善用整個路口的空間，以減輕兩個垂直過路處及旁邊行人路的負擔。\n根據政府統計，在繁忙時段，每次全「綠色人像」段有約100人次於沙田路口使用對角過路處，佔整體約一半。此外，使用對角過路處到達路口斜對面比使用兩個垂直過路處快約14秒。\n然而，增設對角過路處有機會增加車輛的平均等待時間，造成交通擠塞。\n跨過同一路口時，假設步行速度相等，行人使用對角過路處所需的時間比使用垂直過路處更長，例如沙田路口長約20米，闊約13米，對角線長約24米。有關部門需要設置更長的全「綠色人像」時段，確保行人安全。\n而且，全「綠色人像」時段對於車輛而言，是全「紅燈」。沙田路口的全「綠色人像」時段長35秒；車輛通行的時段長1分25秒，所以整個循環長2分鐘。不過，旁邊乙明邨街及沙角街交界，只設垂直過路處的路口，全「綠色人像」時段長33秒；車輛通行的時段長1分27秒。兩個路口的交通燈時段長度只差兩秒。根據政府觀察，沙田對角過路處啟用後對車輛影響不大。行人亦不會因長時間等候過路而堵塞行人路。\n沙田區議員郭宣彤表示：「街坊對增設對角過路處措施，普遍反映均是正面及支持[2] 」。對角行人過路處作為「易行城市」設計之一，的確令城市對行人更加友善。然而，它有機會導致交通擠塞。為了顧及不同道路使用者，政府繼續留意對角過路處的運作情況，拿捏好行人及車輛之間的平衡，從而改善香港交通系統。\n（1385字）\n[1] 立法會秘書處：《立法會交通事務委員會會議紀要》，2024年5月30日。下載自立法會網站，2025年2月15日。網址：https://www.legco.gov.hk/tc/index.html\n[2] 光軍：〈對角過路真對路，沙角邨十字路口試行〉，《我家》，2024年2月8日。下載自我家網站，2025年2月15日。網址：https://homemory.hk/\n","date":"February 26, 2025","permalink":"/hidden/%E8%AA%AA%E6%98%8E%E6%96%87/","summary":"對角行人過路處\n假設你要橫過一條道路，不走隧道、天橋，便是走地面行人過路處。本港大部份行人過路處均設有行人過路燈，並髹上黃色條紋。然而，有別於傳統的垂直行人過路處，對角過路處並不橫過一條馬路，而是打斜跨過一個十字路口。而且，對角過路處因為穿過十字路口的中心，所以即使在較闊的路口也不能設置供行人暫避的安全島，以免阻礙車輛行駛。\n雖然世界上第一組對角過路處已不知所終，但普遍認為加拿大溫哥華及美國堪薩斯城於1940年代開始設立對角過路處，並於50年代開始傳到洛杉磯等北美城市。1951年，美國交通工程師Henry Barnes發現洛杉磯對角過路處的設計後將他發揚光大，並在翌年起於丹佛、紐約等城市設立行人對角過路處。\n1960年代，香港曾經有類似對角過路處的設計，即是「白格過路處」，行人可以在白色方格範圍內任意移動。惟政府於1990年開始淘汰此設計，以黃色格線取代。\n現時，此設計已應用於中國、日本、英國等其他國家，以下是一些例子：\n地點 啟用年份 使用人數\n（每分鐘） 毗鄰設施**/**景點 🇯🇵東京澀谷 1973 ~1,250 ­–澀谷車站（日本第二繁忙的車站）\n­­–澀谷 TSUTAYA 商業大廈 🇬🇧倫敦牛津圓環 2009 \u0026gt;660 –牛津圓環地鐵站（倫敦第四繁忙的地鐵站）\n–牛津圓環商圈 運輸及物流局副秘書長麥震宇先生說：「政府一直積極推展各項行人友善措施。對角行人過路處是運輸署新推出的行人友善過路設施之****一[1] 」。2024年1月4日，香港政府研究於沙田及尖沙咀重新引入對角過路處。位於沙田沙角街與逸泰街交界的對角過路處率先在同月31日啟用（下稱「沙田路口」）。\n政府設置這組對角過路處時，採用「黃色條紋」的畫法，並非昔日「白格」。政府認為新設計能讓行人盡快穿越路口，並非在路口周圍遊走，減低行人相撞的風險。\n位於尖沙咀加拿分道與加連威老道交界的對角過路處於同年8月2日啟用。自此，不同區議員分別建議於北角、將軍澳等地方設置對角過路處。然而，於十字路口增設對角過路處需考慮多種因素，例如人流、車流、路口大小等，而且有若干個優缺點。\n行人只需穿越一次路口便到達港鐵站、公共屋邨、學校等目的地，既可減低步行時間，亦可善用整個路口的空間，以減輕兩個垂直過路處及旁邊行人路的負擔。\n根據政府統計，在繁忙時段，每次全「綠色人像」段有約100人次於沙田路口使用對角過路處，佔整體約一半。此外，使用對角過路處到達路口斜對面比使用兩個垂直過路處快約14秒。\n然而，增設對角過路處有機會增加車輛的平均等待時間，造成交通擠塞。\n跨過同一路口時，假設步行速度相等，行人使用對角過路處所需的時間比使用垂直過路處更長，例如沙田路口長約20米，闊約13米，對角線長約24米。有關部門需要設置更長的全「綠色人像」時段，確保行人安全。\n而且，全「綠色人像」時段對於車輛而言，是全「紅燈」。沙田路口的全「綠色人像」時段長35秒；車輛通行的時段長1分25秒，所以整個循環長2分鐘。不過，旁邊乙明邨街及沙角街交界，只設垂直過路處的路口，全「綠色人像」時段長33秒；車輛通行的時段長1分27秒。兩個路口的交通燈時段長度只差兩秒。根據政府觀察，沙田對角過路處啟用後對車輛影響不大。行人亦不會因長時間等候過路而堵塞行人路。\n沙田區議員郭宣彤表示：「街坊對增設對角過路處措施，普遍反映均是正面及支持[2] 」。對角行人過路處作為「易行城市」設計之一，的確令城市對行人更加友善。然而，它有機會導致交通擠塞。為了顧及不同道路使用者，政府繼續留意對角過路處的運作情況，拿捏好行人及車輛之間的平衡，從而改善香港交通系統。\n（1385字）\n[1] 立法會秘書處：《立法會交通事務委員會會議紀要》，2024年5月30日。下載自立法會網站，2025年2月15日。網址：https://www.legco.gov.hk/tc/index.html\n[2] 光軍：〈對角過路真對路，沙角邨十字路口試行〉，《我家》，2024年2月8日。下載自我家網站，2025年2月15日。網址：https://homemory.hk/\n","title":"說明文","type":"hidden"}]